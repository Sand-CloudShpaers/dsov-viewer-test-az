{
  "aanwijzingsbesluit": "De gedeputeerde staten of de Minister van Infrastructuur en Waterstaat kunnen met een aanwijzingsbesluit een aanwijzing geven aan bijvoorbeeld een gemeente of provincie. Als gemeentes of provincies een aanwijzing krijgen, moeten ze bijvoorbeeld een bestemmingsplan of ander document veranderen.",
  "aanwijzingsbesluitn2000": "De minister van Landbouw, Natuur en Voedselkwaliteit (LNV) wijst een Natura 2000-gebied aan in een aanwijzingsbesluit. In zo'n besluit staat: wat beschermd wordt (welke habitattypen en plant- en diersoorten en hun leefgebieden); welke doelen gerealiseerd moeten worden (behoud, verbetering, uitbreiding); en de exacte begrenzing van het te beschermen gebied.",
  "activiteiten": "Burgers, bedrijven en overheden kunnen activiteiten uitvoeren die de fysieke leefomgeving beïnvloeden. In de Omgevingswet staan regels over deze activiteiten. Activiteiten worden getoond wanneer deze door gemeenten, provincies, waterschappen en het rijk zijn verwerkt in omgevingsdocumenten.",
  "amvb": "Het Rijk werkt de hoofdregels over de fysieke leefomgeving in de Omgevingswet nader uit in de zogeheten Algemene Maatregelen van Bestuur (AMvB) en een ministeriële regeling (MR).",
  "beheersverordening": "De beheersverordening is wat juridische status betreft gelijk aan het bestemmingsplan. Dit instrument is bedoeld om bestaande situaties vast te leggen en kan in plaats van een bestemmingsplan worden opgesteld.",
  "bestemmingsplan": "In een bestemmingsplan staat hoe een gemeente de ruimtelijke ordening op een bepaalde locatie heeft geregeld. De functie van die locatie wordt bijvoorbeeld bepaald, maar ook hoe de grond en de bouwwerken daarop gebruikt moeten worden. Omgevingsvergunningen mogen daarnaast alleen worden gegeven als ze niet tegen het bestemmingsplan in gaan. Het bestemmingsplan bepaalt daardoor mede of ergens gebouwd mag worden. Het bestemmingsplan is bindend voor zowel overheid als burgers.",
  "documentenlocatie": "Alle documenten met regels en beleid vanuit de Omgevingswet die van toepassing zijn op een locatie.",
  "exploitatieplan": "Functie van dit plan is om in geval van particuliere grondexploitatie een publiekrechtelijke grondslag te bieden voor de gemeente om kosten van grondexploitatie bij de particuliere ontwikkelaar te kunnen verhalen en om eisen en regels te kunnen stellen aan de ontwikkeling van de locatie.",
  "gebieden": "Gebieden waarvoor gemeenten, provincies, waterschappen of het rijk regels hebben vastgesteld in omgevingsdocumenten. Bijvoorbeeld een gebied wordt als bebouwde kom aangewezen. Deze worden in omgevingsdocumenten vastgesteld in zogeheten “Gebiedsaanwijzingen”, “Omgevingsnormen” en “Omgevingswaarden”.",
  "gebiedsaanwijzingen": "Specifieke typen gebieden die in een regel of beleids- of uitvoeringstekst zijn aangewezen om herkenbaar op de kaart te worden weergegeven.",
  "gerechtelijkeuitspraak": "Een beslissing van een rechter die betrekking heeft op de Wet ruimtelijke ordening.",
  "inpassingsplan": "Provincies kunnen ‘bestemmingsplannen’ (inpassingsplannen) vaststellen, die de gemeentelijke bestemmingsplannen overrulen. Dat kan alleen als er een provinciaal belang is. Veel provincies zijn terughoudend om inpassingsplannen te maken.",
  "instructie": "Een instructie is een eenmalige opdracht van een hoger bestuursorgaan aan een lager bestuursorgaan en geldt dus alleen voor overheden. De instructie kan ook een opdracht zijn om iets niet te doen. Voordat het Rijk of de provincie de instructie stelt, moet het noodzakelijke nationaal of provinciaal belang bekend zijn gemaakt in een openbaar document.",
  "ministeriëleregeling": "Het Rijk werkt de hoofdregels over de fysieke leefomgeving in de Omgevingswet nader uit in de zogeheten Algemene Maatregelen van Bestuur (AMvB) en een ministeriële regeling (MR).",
  "omgevingsnormen": "Normen voor iedereen die in verschillende gebieden verschillende waarden hebben.",
  "omgevingsplan": "Het omgevingsplan bevat algemene regels van de gemeente voor de fysieke leefomgeving. Iedere gemeente heeft 1 omgevingsplan onder de Omgevingswet.",
  "omgevingsvergunning": "Burgers, bedrijven en overheden kunnen toestemming vragen om activiteiten in de fysieke leefomgeving uit te voeren door een omgevingsvergunning aan te vragen.",
  "omgevingsverordening": "De omgevingsverordening bevat alle provinciale regels voor de fysieke leefomgeving. Per provincie is er 1 omgevingsverordening die de bestaande verordeningen vervangt. Zoals de milieuverordening, de planologische verordening, de ontgrondingenverordening, de landschapsverordening en de grondwaterverordening",
  "omgevingsvisie": "De omgevingsvisie is een integrale langetermijnvisie van een bestuursorgaan voor de hele fysieke leefomgeving en haar grondgebied. De omgevingsvisie is een verplicht instrument voor het Rijk, de provincie en de gemeente.",
  "omgevingswaarden": "Normen voor de overheid die voor de fysieke leefomgeving de gewenste staat of kwaliteit, de toelaatbare belasting door activiteiten en/of de toelaatbare concentratie of depositie van stoffen als beleidsdoel vastleggen.",
  "programma": "In programma's formuleren gemeenten, waterschappen provincies en het Rijk beleid en maatregelen die leiden tot de gewenste kwaliteit van de fysieke leefomgeving. Die maatregelen kunnen van alles zijn. Denk aan beleidsregels en financiële instrumenten. Maar ook communicatie, convenanten, de uitvoering van projecten of het stellen van regels zijn een middel om de doelstellingen uit programma's te bereiken.",
  "projectbesluit": "In het projectbesluit staat beschreven op welke manier het bevoegd gezag een bepaald project zal uitvoeren. De provincie, het Rijk of het waterschap kan hiermee het omgevingsplan aanpassen.",
  "provincialeverordening": "De provincie kan in een verordening eisen stellen aan de inhoud van bestemmingsplannen.(opent in nieuw venster)(verwijst naar een andere website) Dit kan als de provincie daarmee een provinciaal ruimtelijke ordeningsbelang behartigt (artikel 4.1, eerste lid Wro(opent in nieuw venster)(verwijst naar een andere website)). De provincie toetst vervolgens of een bestemmingsplan aan de eisen voldoet.",
  "reactieveaanwijzing": "Met een reactieve aanwijzing kan een provincie onderdelen van een bestemmingsplan van een gemeente niet in werking laten treden. Voor die onderdelen van het bestemmingsplan blijven de eerdere bestemmingsplannen gelden.",
  "regeling": "De regeling bevat de juridische regels c.q. het beleid die daadwerkelijk gaan gelden voor overheden, burgers en bedrijven, en is hetgeen wat na bekendmaking via de Landelijke Voorziening Bekendmaken en Beschikbaar stellen zichtbaar wordt op bijvoorbeeld www.officielebekendmakingen.nl.",
  "regelstatus": "Status “Geldend” filtert regels die nu gelden op een locatie. Status “In voorbereiding” geeft als resultaat regels die nu nog niet geldend zijn maar mogelijk wel in de toekomst.",
  "regelteksttype": "Filtermogelijkheden voor: Regel voor iedereen (regels die voor eenieder relevant zijn of relevant kunnen zijn); Omgevingswaarderegels (regels over een omgevingswaarde die op zichzelf alleen gericht is tot de bestuursorganen van het bevoegd gezag dat de omgevingswaarde heeft vastgesteld); en Instructieregels (regels gericht tot een ander bestuursorgaan of bestuurlijke organisatie).",
  "regeltype": "Type “Regels” betreft documenten met juridische regels zoals een bestemmingsplan. Type “Beleid” gaat over documenten zonder juridische regels.",
  "structuurvisie": "In de structuurvisie wordt de visie op het ruimtelijk beleid door gemeente, provincie of het Rijk voor (delen van) het grondgebied of voor bepaalde aspecten beschreven. Hierin vertelt het bevoegd gezag bijvoorbeeld waar gebouwd mag worden, waar de natuur behouden blijft of waar de economische structuur versterkt moet worden.",
  "themas": "De kernachtige grondgedachte van regels en beleid zoals Gezondheid, Infrastructuur en Natuur.",
  "tijdelijkeontheffingbuitenplans": "Een tijdeljike ontheffing  van regels (afwijking) van een bestemmingsplan.",
  "toegangsbeperkingsbesluit": "Om die natuurwaarden te behouden of te herstellen, is het belangrijk de natuur en de dieren in de Natura 2000-gebieden niet te verstoren. De toegang van sommige delen van de Voordelta is daarom geheel of gedeeltelijk beperkt. Dit is vastgelegd in de toegangsbeperkingsbesluiten. In een toegangsbeperkingsbesluit lees je wat er wel en niet mag in een gebied.",
  "uitwerkingsplan": "De gemeenteraad kan in een bestemmingsplan een bestemming zetten om later uit te werken. Het college kan dan een uitwerkingsplan vaststellen",
  "voorbereidingsbesluit": "Met een voorbereidingsbesluit voorkomt de overheid activiteiten die in strijd zijn met nieuwe regels die in voorbereiding zijn. Dit heet voorbereidingsbescherming. Een voorbereidingsbesluit bevat voorbeschermingsregels.",
  "voorbeschermingsregels": "Met een voorbereidingsbesluit voorkomt de overheid activiteiten die in strijd zijn met nieuwe regels die in voorbereiding zijn. Dit heet voorbereidingsbescherming. Een voorbereidingsbesluit bevat voorbeschermingsregels.",
  "waterschapsverordening": "De waterschapsverordening bevat alle regels over de fysieke leefomgeving die het waterschap stelt binnen haar beheergebied. Per waterschap is er 1 waterschapsverordening.",
  "wijzigingsplan": "Als de gemeenteraad een bestemmingsplan vaststelt, kan de gemeenteraad het college van burgermeester en wethouders de bevoegdheid geven om delen van het plan te wijzigen. Het college kan vervolgens een wijzigingsplan vaststellen."
}
